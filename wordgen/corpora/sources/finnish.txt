SAIRAALASSA On tammikuu ja alennusmyyntien aika. Irina on juossut koko päivän kaupasta kauppaan. Hänellä on kädet täynnä kasseja. Nyt hänellä on kiire kotiin. Hän juoksee bussipysäkille. Yhtäkkiä hän liukastuu ja kaatuu kadulle. Kun hän yrittää nousta, hän ei pääse ylös, koska vasemmassa nilkassa on valtava kipu. Hän pyytää vieressä seisovalta mieheltä apua. Mies soittaa kännykällä ambulanssin. Kun ambulanssi tulee, Irina nostetaan autoon ja viedään sairaalan ensiapuosastolle. Sairaalassa Irina nostetaan paareille, ja sairaanhoitaja ottaa hänen henkilötietonsa. Sitten lääkäri tutkii Irinan, ja hänet viedään röntgeniin. Lääkäri kertoo Irinalle, että hänen nilkkansa ei ole murtunut, vaan nyrjähtänyt. Sairaanhoitaja laittaa Irinan nilkkaan tukisiteen. Lääkäri sanoo Irinalle, että hän voi mennä kotiin, mutta hänen täytyy levätä muutama päivä. Irina pyytää sairaanhoitajaa soittamaan hänen miehelleen. Irina on iloinen, että hänen ei tarvitse jäädä sairaalaan.RAVINTOLASSAKaisun työvuoro ravintola Makupalassa on juuri alkanut. Hänellä on iltavuoro. Ravintolassa on vain muutama asiakas. Kello on neljä iltapäivällä. Ikkunapöydässä istuu keski-ikäinen pariskunta. Ravintolan keskellä istuu kolme nuorta naista, ja nurkkapöydässä on nuori mies yksin. Kaisu ottaa ruokalistan mukaansa, ja menee ensin pariskunnan pöytään. Hän antaa ruokalistat heille ja kysyy, mitä he haluavat juoda. Pariskunta tilaa pullon punaviiniä. Sitten Kaisu menee nuorten naisten pöytään. Tytöt tilaavat kolme lonkeroa. Lopuksi Kaisu menee nuoren miehen luo. Mies ottaa ison tuopin keskiolutta. Kaisu hakee juotavat, ja vie ne asiakkaille. Samalla hän ottaa ruokatilauksen pariskunnalta. Hän vie tilauksen kokille keittiöön. Ravintolaan tulee perhe, jossa on kaksi lasta. Toisella lapsista on syntymäpäivä. Kaikki haluavat isot jäätelöannokset ja lapset haluavat myös kokikset. Kaisu on hyvällä tuulella. Asiakkaita ei ole liikaa, ja hän ehtii palvelemaan heitä kunnolla.

VILLEVille oli rakastunut. Hän oli rakastunut Lauraan. Lauralla oli kauniit siniset silmät ja kullankeltainen tukka. Laura ja Ville olivat samalla kurssilla. Ville harrasti lukemista ja Lauran rakkain harrastus oli ratsastaminen. Hän ratsasti joka päivä ja kävi tallilla joka ilta harjaamassa hevostaan. Hevosen nimi oli Perho. Se oli hyvin nopea. Laurakin oli rakastunut Villeen. Siksi hän halusi, että Ville tulisi hänen mukaansa hoitamaan hevosta ja ratsastamaan. Mutta Ville ei pitänyt hevosesta. Hän ei pitänyt ratsastamisestakaan. Oikeastaan Ville pelkäsi vähän Lauran hevosta. Joka kerta, kun Ville tuli lähelle Perhoa, se hirnui. Laura sanoi, että se oli iloinen, kun se näki Villen. Villen mielestä se irvisteli. Laura halusi opettaa Villen harjaamaan Perhoa. Kun Ville alkoi harjata, Perho nosti heti toista takajalkaansa. Laura sanoi, että Villen pitää harjata jalkaa. Ville luuli, että Perho aikoi potkaista häntä.Ville halusi kävellä Lauran kanssa luonnossa ja keskustella kirjallisuudesta. Mutta Laura meni vain joka ilta tallille. "Sinä et välitä minusta", sanoi Ville. "Pidät paljon enemmän hevosestasi". Laura sanoi, että hän piti molemmista.Eräänä päivänä Laura pakotti Villen ratsastamaan. Ja vaikka Ville menikin nyt ihan Perhon lähelle, se ei irvistellut, se ei purrut eikä potkinut. Ville nousi Perhon selkään. Silloin Perho lähti heti laukkaamaan. Se laukkasi pitkän kierroksen hurjaa vauhtia, sitten se palasi takaisin Lauran luo, nousi takajaloilleen, hirnui ja heitti Villen kuralätäkköön. Ville makasi märkänä kuralätäkössä, Laura nauroi ja hevonen hirnui. Silloin Ville ymmärsi, että Laura ei todella rakastanut häntä. Villen sydän särkyi. Hän meni asuntoonsa ja lukitsi ovensa. Hän ei avannut ovea, kun ovikello soi, eikä hän vastannut puhelimeen. Hän ei syönyt eikä juonut.Eräänä yönä hän näki painajaisunta. Hän oli yksin autiomaassa. Aurinko paistoi kuumasti. Hänellä oli nälkä ja jano. Silloin hänen luokseen tuli hevonen. Ville nousi sen selkään. Yhtäkkiä ympärillä oli iso lauma villihevosia. Hevonen, jonka selässä Ville istui, nousi takajaloilleen ja heitti Villen seuraavan hevosen selkään. Sitten kaikki hevoset lähtivät laukkaamaan hurjaa vauhtia ja heittelivät Villeä selästä selkään. Ville heräsi ihan märkänä hiestä. Hän nousi ylös ja päätti, että hevonen ei saanut pilata hänen elämäänsä. Hän kävi suihkussa, söi aamiaisen ja lähti kurssille.Laura pyysi häneltä anteeksi, mutta Ville ei enää halunnut olla Lauran kanssa. Hän lupasi antaa anteeksi, mutta ei kuitenkaan voinut unohtaa, että kun Lauran hevonen hirnui, Laura myös nauroi hänelle. Aika kului. Eräänä päivänä Ville meni ystävänsä syntymäpäiville. Siellä oli myös Venancia, kaunis italialainen opiskelija. Venancialla oli ihanat ruskeat silmät ja pitkä musta tukka. Ville rakastui.Ville ja Venancia kävelivät usein iltaisin yhdessä. Joskus heidän oli vaikea ymmärtää toisiaan, koska Venancia ei puhunut vielä suomea oikein hyvin, eikä Ville osannut italiaa. Mutta he rakastivat toisiaan ja Ville oli tyytyväinen, koska Venancialla ei ainakaan ollut hevosta, joka laukkasi, potki ja hirnui.

VILLEN VILLASUKATKeskitalvi oli ollut hirveän kylmä. Nyt ilma oli kuitenkin lauhtunut ja kadut olivat liukkaat ja jäiset. Ville oli mennyt kavereittensa kanssa pelaamaan jääkiekkoa. Venancia jäi Villen asunnolle odottamaan, koska Villen äiti oli luvannut pistäytyä kahvilla myöhemmin illalla.Venancia ajatteli kotimaataan. Hänellä oli ikävä isää ja äitiä ja pikkusiskojaan. Hän katseli kauan perheensä valokuvaa. Kaikki olivat siinä niin iloisen ja onnellisen näköisiä. Venancia päätti kirjoittaa kotiin. Kun kirje oli valmis, Venancia päätti viedä sen läheiseen postilaatikkoon. Mutta miten hän uskaltaisi mennä jäisille kaduille. Hänen kauniit korkeakorkoiset italialaiset saappaansa eivät ole sopivat tähän ilmastoon. Sitten hän keksi. Hän vetäisi saappaittensa päälle Villen villasukat. Eikä hän kaatunut jäisellä kadulla yhtään kertaa.Paluumatkalla häntä vastaan käveli Marcus, saksalainen arkkitehtiopiskelija. Venancia ja Marcus olivat kurssikavereita ja muutenkin hyviä ystäviä. Heillä oli paljon puhuttavaa. Jonkin ajan kuluttua Venanciaa alkoi palella. Hän aikoi lähteä sisälle, mutta se ei onnistunutkaan. Villasukat olivat jäätyneet katuun kiinni. "No, kyllä ne ennen juhannusta irtoavat", nauroi Venancia ja juosta kipitti sisälle.Villen äiti kulki ajatuksissaan kohti Villen asuntoa. Yhtäkkiä hän pysähtyi: "Herranen aika! Villen villasukat! Mitä nyt on tapahtunut?" Äiti ryntäsi puhelinkoppiin ja yritti soittaa Villelle. Puhelin soi kauan, mutta kukaan ei vastannut. Ville harppoi tyytyväisenä asuntoaan kohti. Hän huomasi sukkansa. "Voi sitä Venanciaa!", hän sanoi itsekseen, repäisi sukat maasta ja meni sisälle.Villen äiti tuli ulos puhelinkopista. Sukkia ei näkynyt missään. Hän kauhistui: "Olenko minä tulossa höperöksi? Onkohan minussa kuumetta? Mutta tässä ne sukat varmasti äsken olivat. Tottahan minä ne tunnen. Itse kudoin ne pojalleni viime talvena." Villen äiti katseli joka suuntaan. Missään ei näkynyt villasukkia. Lopuksi hän vielä katsoi taivaalle, mutta sielläkään ei näkynyt Villeä eikä Villen villasukkia. 

MITÄ SUOMESSA JUHLITAAN?Mitä Suomessa juhlitaan? Helmikuun 14. päivä vietetään Ystävänpäivää. Silloin ystävälle annetaan kukka tai pieni lahja. Jos ystävä asuu kaukana, hänelle lähetetään kortti.Kalevalan päivä ja suomalaisen kulttuurin päivä on helmikuun 28. päivä. Kalevala on Suomen kansalliseepos, jonka Elias Lönnrot keräsi. Se ilmestyi vuonna 1849. Kalevalan päivää juhlitaan erityisesti kouluissa. Juhlissa esitetään erilaista ohjelmaa, esim. lauluja ja Kalevalan runoja.Pääsiäisviikolla on Suomen kirkoissa hartaushetki joka ilta. Silloin lauletaan Jeesuksen kärsimyksestä kertovia virsiä ja muistellaan Jeesuksen kärsimyksen tietä. Pitkäperjantai on Jeesuksen ristiinnaulitsemisen muistojuhla. Pääsiäistä vietetään Jeesuksen ylösnousemisen muistoksi.Ennen pääsiäistä pienet trulleiksi pukeutuneet lapset kulkevat talosta taloon, heiluttavat koristeltuja oksia ja toivottavat ihmisille terveyttä. He sanovat:" Virvon, varvon tuoreeks , terveeks, tulevaks vuodeks. Vitsa sulle, palkka mulle." Sitten he antavat oksan talonväelle ja toivovat saavansa itselleen pienen lahjan.Pääsiäisenä maalataan pääsiäismunia ja syödään mämmiä. Mämmi syödään kerman ja sokerin kanssa. Pääsiäisenä kukkamaljakoihin laitetaan pajunkissoja. Ne ovat kevään merkki.Vappu on iloinen juhla. Silloin juodaan simaa ja syödään tippaleipiä. Työläiset marssivat ja laulavat työväenlauluja. Opiskelijat juhlivat. Vappuna Suomessakin voi tanssia kaduilla. On oikea karnevaalitunnelma.Äitienpäivä on aina toukokuun toinen sunnuntai. Silloin äidille leivotaan salaa jotain herkullista. Aamulla hänelle viedään kahvi sänkyyn. Samalle perhe antaa äidille lahjan ja hänelle lauletaan. Yleensä lauluissa kiitetään äitiä siitä, että hän on aina jaksanut rakastaa ja hoitaa meitä.Helluntai on iloinen juhla. Kesä on alkanut. Monet nuoret löytävät toisensa. Suomessa sanotaankin: "Jos ei ole heilaa helluntaina, ei ole koko kesänä."Juhannus on keskikesän juhla, valon juhla. Pohjois-Suomessa aurinko ei laske ollenkaan. On yötön yö. Juhannuksena valvotaan usein koko yö ja nautitaan Suomen lyhyestä kesästä. Juhannuksena syödään erikoisesti valmistettua keittoruokaa, juhannusjuustoa. Usein juhannuksena mennään naimisiin. Kauniin kesän juhannushäistä jää lämmin muisto.Isänpäivä marraskuussa on Suomessa melko uusi juhla. Silloin isälle viedään jokin mukava lahja ja hänelle lauletaan.Pyhäinpäivä on myös marraskuussa. Silloin Suomessa muistetaan rakkaita omaisia, jotka ovat kuolleet. Heidän haudoillensa viedään kynttilät.Itsenäisyyspäivä on joulukuun 6. päivä. Olemme kaikki onnellisia siitä, että Suomi on itsenäinen ja vapaa maa. Suomi itsenäistyi 6.12.1917. Itsenäisyyspäivänä käydään kirkossa ja järjestetään erilaisia juhlia. Sankarihaudoille lasketaan seppeleitä ja haudoille viedään kynttilöitä. Kotien ikkunoilla palavat myös kynttilät. Presidentin linnassa pidetään suuret tanssiaiset.Jouluvalmistelut aloitetaan jo aikaisin. Ensin vietetään pikkujoulua. Se voi olla firman juhla tai kavereiden oma juhla. Pikkujoulua vietetään iloisesti ja joskus myös meluisasti. Ennen joulua kirkoissa käydään laulamassa kauneimmat joululaulut. Ystäville lähetetään joulukortit ja perheelle ostetaan joululahjat. Kauppoihin laitetaan jouluikkunat ja kaduille sytytetään jouluvalot. Kotona leivotaan joulutorttuja ja piparkakkuja. Joskus porkkanalaatikko, lanttulaatikko ja rosolli tehdään myös kotona, joskus ne ostetaan kaupasta. Joulupöytään hankitaan joulukinkku. Sitten keitetään joulupuuro. Joulukuusi tuodaan sisälle ja se koristellaan. Omaisten haudoille sytytetään kynttilät. Radiosta ja televisiosta julistetaan joulurauha.Illalla tulee pukki. Tavallisesti hän koputtaa ovelle ja kysyy: "Onko täällä kilttejä lapsia?" "On, on. Kyllä, kyllä", vastaavat sekä aikuiset että lapset. Kun lahjat on jaettu, syödään yhteinen jouluateria. Aattoiltana mennään aikaisin nukkumaan, että herätään aamulla joulukirkkoon. Joulukirkossa lauletaan Jeesuksen syntymästä ja kuunnellaan jouluevankeliumi. Joulu on rauhan juhla. Silloin yleensä ihmiset ovat omassa kodissaan perheensä kanssa.Tapaninpäivä on iloinen juhla. Silloin käydään kylässä, mennään tapaniajelulle. Ennen tapaniajelulla käytiin hevosella, nykyään autolla.Uudenvuodenaatto on vuoden viimeinen päivä. Silloin juhlitaan ystävien kanssa ja ammutaan raketteja. Vähän ennen keskiyötä kokoonnutaan kaupungintalolle ottamaan uusi vuosi vastaan. Siellä pidetään puhe ja lauletaan Maamme-laulu. Usein lauletaan myös virsi "Jumala ompi linnamme.." Kun vuosi vaihtuu, toivotetaan ystäville Onnellista Uutta Vuotta. Usein tehdään myös uudenvuodenlupauksia. Silloin päätetään tehdä jokin asia paremmin kuin ennen. Uusi vuosi halutaan aloittaa hyvällä mielellä ja tulevaisuuteen luottaen.

Mari istuu olohuoneessa ja katselee esitteitä, jotka hän on hakenut matkatoimistosta. Ulkona on kylmä ja pimeä marraskuun ilta. Mari toivoo, että olisi edes lunta, että ei olisi niin synkkää. Valkoinen lumi antaisi hieman valoa kaamokseen. Tällaisena iltana on todella mukava istua sisällä lämpimässä ja haaveilla lomasta jossakin eksoottisessa maassa.
Marin mielestä ulkomaille täytyy mennä talvella. Hän ei lähtisi mihinkään Suomesta silloin, kun on kesä. Mutta nyt vuoden pimeimpänä aikana hän voisi lähteä mihin tahansa, missä aurinko paistaa. Marilla ja hänen miehellään Mikolla on 2 viikkoa lomaa joulukuussa, joten heillä olisi hyvin aikaa viettää lomansa ulkomailla.
Viime syksynä Mari ja Mikko kävivät Kreikassa. Mari miettii, mihin talvella kannattaisi matkustaa. Hän haluaisi tällä kertaa nähdä jotain aivan erilaista:

"Jos meillä olisi enemmän rahaa, matkustaisimme Kiinaan. Kävisimme katsomassa tietysti Kiinan muuria ja tutustuisimme kiinalaiseen keittiöön. Kävelisimme kiinalaisen suurkaupungin kaduilla ja ihmettelisimme kuinka erilaista elämä siellä onkaan. Kiinaan voisi olla jännittävä matkustaa junalla Aasian läpi. Matka olisi kyllä pitkä; se veisi ainakin viikon. Silloin loman pitäisi olla paljon pitempi kuin kaksi viikkoa. Entäpä jos meillä olisi oikein pitkä loma ja paljon rahaa, voisimme matkustaa maailman ympäri. Lentäisimme Amerikkaan ja sieltä Japaniin. Kävisimme Australiassa ja Afrikassa ja palaisimme sitten takaisin kotiin."
Mikko tulee työstä. Hän huomaa, että Mari istuu sohvalla ajatuksissaan, eikä kuule mitään.

"Mitä sinä haaveilet?" Mikko kysyy Marilta.

Mari säpsähtää, kun huomaa Mikon.

"Ai hei! Minä suunnittelen meidän lomamatkaamme. Tulisitko istumaan tähän minun viereeni niin voisimme yhdessä miettiä mihin lähtisimme. Mitä luulisit, riittäisivätköhän meidän rahat Kiinan-matkaan? Minä niin haluaisin käydä siellä. Ajattele, se olisi niin erilaista."

"Kiinaanko? En minä tiedä. Eikö se tulisi hirveän kalliiksi? Minä ajattelin, että jos lähtisimme laivamatkalle Tukholmaan. Siihen ei menisi niin paljon rahaa, eikä meidän tarvitsisi olla poissa kotoa kuin pari päivää."


ENNEN VANHAANEnnen vanhaan suurin osa suomalaisista asui maalla. Pääelinkeino oli maatalous. Ihmiset asuivat maalaistaloissa, ja koko perhe, myös isovanhemmat, asui samassa talossa. Kaikki työt tehtiin kotona ja kotoa saatiin melkein kaikki mitä tarvittiin. Vain muutamia tavaroita ostettiin kaupasta: suolaa, sokeria, kahvia ja tupakkaa.Kesä oli aina kiireistä aikaa. Työtä tehtiin aikaisesta aamusta iltamyöhään. Työtunteja ei laskettu. Työt aloitettiin aikaisin aamulla navettatöillä. Lehmät lypsettiin käsin. Koko karja ruokittiin ja juotettiin. Sitten karja vietiin laitumelle ja lähdettiin pellolle töihin.Maanviljelykseen kuului monia eri asioita. Keväällä pellot kynnettiin, vilja kylvettiin ja peruna istutettiin. Kesällä tehtiin heinä. Syksyllä vilja korjattiin ja puitiin ja peruna nostettiin. Koneita ei vielä ollut paljon. Siksi tarvittiin paljon työntekijöitä. Naiset huolehtivat kasvimaasta ja marjapensaista. Kasvimaalta saatiin vihannekset koko talveksi.Marjoista tehtiin hilloa ja mehua. Myös kalja tehtiin kotona. Raskaan työpäivän jälkeen saunottiin joka ilta. Metsästä kerättiin marjoja ja sieniä, jotka säilöttiin talveksi.Lihatuotteet saatiin myös kotoa. Eläimet teurastettiin itse. Tehtiin makkaroita. Liha suolattiin.Talvi maalla oli paljon rauhallisempaa. Miehet kävivät metsätöissä, joissa käytettiin apuna hevosta. Naisten aika kului sisätöissä. Kudottiin mattoja ja kankaita. Kehrättiin lankaa. Siitä tehtiin sukkia, lapasia, kaulaliinoja, pipoja, puseroita ja muita villavaatteita.Iltaisin kuunneltiin radiota ja mentiin aikaisin nukkumaan. Ennen vanhaan elettiin vuodenaikojen mukaan lähellä luontoa.

SUOMEN ELINKEINOTSuomi sijaitsee Euroopan pohjoisella reuna-alueella ja sen takia suomalaiset ovat aina eläneet vaikeissa olosuhteissa. Kesät ovat lyhyitä, ihmisiä on vähän, suomalaisten on ollut pakko tehdä työtä ankarasti. Heidän täytyy suunnitella kaikki hyvin, muuten he eivät pysty elämään kovan talven yli. Suomalaiset ovat saaneet ja saavat maksaa vuodenaikojen vaihteluista ja pitkästä kylmästä talvestaan monella eri tavalla. On vaikea pitää auki erilaiset kulkuväylät ja satamat, tarvitaan lämpimiä asuntoja ja on vaikea luoda työpaikkoja, täytyy olla riittävä vaatetus. Kaikki nämä asiat merkitsevät paljon enemmän työtä ihmisille, jotka asuvat täällä kuin ihmisille, jotka asuvat lämpimissä maissa.Uusi tekniikka ja nopeat liikenneyhteydet eivät ole voineet muuttaa Suomen paikkaa maantieteessä, mutta suomalaisten korkea koulutustaso ja vähitellen parempi kielitaito auttavat poistamaan muurit Suomen ja muun maailman väliltä. Syrjäinen Suomi on nykyään sekä taloudessa että kulttuurissa yhä kiinteämpi osa kylää, jota me sanomme maailmaksi. Ja samalla meidän elämämme on tullut enemmän riippuvaiseksi ulkopuolisesta maailmasta.Suomalaisten toimeentulon tärkein perusta on aina ollut maan suuret metsät. Keskiajalla tärkeitä olivat turkikset ja riista, myöhemmin vilja, terva, laivat ja sahatavara, 1900-luvulla sellu ja paperi. Kaikki tuotteet, joilla Suomi käy ulkomaankauppaa, ovat alkuaan metsistä. Suomi elää metsästä.Ensimmäiset tehtaat perustettiin Suomeen 1800-luvulla, mutta nekin tarvitsevat avukseen metsiä. Suuri merkitys Suomelle aina on ollut sen sijainti idän ja lännen välissä. Taloushistoriassa - miten suomalaiset ovat saaneet leipänsä - tämä on merkinnyt uusia mahdollisuuksia. Kauppareitit idän ja lännen välillä ovat vaikuttaneet Suomen elämään jo vuosisatoja. Tänään suuri osa suomalaisten toimeentulosta edelleen perustuu samaan pohjaan.Tämän vuosisadan alussa Suomi oli kehitysmaa, joka eli maataloudesta. Kaupungeissa asui vain 15 prosenttia ihmisistä ja runsas kymmenesosa väestöstä eli teollisuudesta. Muutos tapahtui vähitellen ja se tapahtui sahateollisuudessa. Läntinen Eurooppa kasvoi nopeasti ja se tarvitsi puutavaraa. Sahat tarvitsivat työvoimaa ja puuta metsistä, ja se vaikutti myös maaseudun elämään. Maatalous muuttui, saatiin koneita. Yhteydet lyhenivät kun rakennettiin rautateitä ja laivoja. Myös tekstiiliteollisuus alkoi kasvaa, kun ihmiset eivät enää tehneet kaikkea kotona ja heillä oli enemmän rahaa. Puutavaralle löydettiin uutta käyttöä: ensimmäiset sellu- ja paperitehtaat rakennettiin 1800-luvun lopulla. Tällä tavoin, askel askeleelta, Suomi kadotti vuosisatoja vanhan maalaisidyllinsä; luonnonrauha muuttui uusien koneiden meluun.Mutta vaikka muutos oli suuri, siitä huolimatta Suomi vielä 1950-luvulla oli puoliteollinen valtio. Lähes puolet ihmisistä eli edelleen maa- ja metsätaloudesta. Vain runsas neljännes eli teollisuudesta ja palveluista. Mutta kehitys tuli nopeammaksi. Koneita tuli lisää, maa- ja metsätalous ei tarvinnut enää niin paljon työläisiä. Ihmiset muuttivat maaseudulta kaupunkeihin.1980-luvulla enää vain kymmenesosa Suomen työvoimasta eli vanhoista ammateista. Kaikki oli muuttunut 70-80 vuodessa. Vaikka väki maaseudulla väheni, peltojen, karjan ja metsien tuotto tuli paremmaksi. Maatilat pystyivät tuottamaan enemmän viljaa, karjatuotteita, kasviksia ja muita elintarvikkeita kuin koskaan ennen.Suomessa on enää vain noin parisataatuhatta maatilaa, joilla jokaisella on oma erikoisalansa. Ennen Suomi toi viljaa ulkomailta, mutta nykyään me olemme omavaraisia, mikä oli Suomen tavoite pitkän aikaa. Ongelma on tällä hetkellä ylituotanto, miten Suomi pystyy myymään tuotteitaan ulkomaille. Pohjoisen ja karun Suomen on vaikea kilpailla hinnoilla maiden kanssa, jotka sijaitsevat lämpimässä etelässä.Suomi kuuluu hyvinvointivaltioihin, joille ominaista on runsaat palvelut. 1980-luvun alkupuolella palvelualoilla oli työssä jo yli puolet työvoimasta ja tämä alue kasvaa koko ajan. Suomi tarvitsee lisää ihmisiä, jotka tekevät työtä koulun, terveyden ja sosiaalipalvelujen alueilla. Suomalaiset käyvät koulua enemmän kuin koskaan ennen, terveydestä pidetään parempaa huolta, samoin kuin lapsista ja vanhoista ihmisistä. Kaikkeen tähän tarvitaan ihmisiä: opettajia, sairaanhoitajia, lääkäreitä ja sosiaalityöntekijöitä. Samoin tarvitaan tuhansia työtä tekeviä ihmisiä, jotka pitävät yhteiskunnan puhtaana, hoitavat liikenteen, pitävät huolta ympäristöstä ja huoltavat rakennuksia.Suomi on maailmalla pieni ja pienenä se on hyvin riippuvainen muusta maailmasta. Mutta silti maamme kuuluu siihen pieneen maiden ryhmään, joka on menestynyt hyvin. Muu maailma tulee mainiosti toimeen ilman suomalaisia tuotteita ja palveluita. Suomen osuus maailmankaupasta on vain vajaa yksi prosentti. Tuolla yhdellä prosentilla Suomen täytyy elää ja se osuus on aina uudelleen vallattava tarjoamalla sellaisia tuotteita ja sellaisia palveluita, joita maailma haluaa.

MAIJAN LUOKKAMaija on myöhässä, koska iltapäiväruuhka oli hyvin paha. Hän juoksee nopeasti opettajainhuoneeseen. Hänen pitää vielä monistaa yksi harjoitus tuntia varten. Mutta ranskan opettaja Susanne on jo monistamassa.Maija kysyy: "Onko sinulla paljon jäljellä? Minulla on vähän kiire. Anna minun ottaa välillä.""Ota vain", sanoo Susanne. Minulla on runsaasti aikaa."Maija monistaa harjoituksen ja kiirehtii luokkaan. Luokassa opiskelijat keskustelevat vilkkaasti."Hyvää iltaa kaikille", sanoo Maija."Ottakaa kirjat esille ja avatkaa sivulta 22. Luemme kappaleen ensin läpi. Ole hyvä ja aloita sinä, Mahamoud. Lue hitaasti ja selvästi. Alleviivatkaa oudot sanat."Mahamoud lukee ensimmäisen kappaleen ja aloittaa seuraavaa."Älä sinä lue sitä", sanoo Maija. "Anna Ljuba jatkaa."Kun kappale on lopussa, Maija jakaa harjoituksen."Tehkää tämä parityönä. Kirjoittakaa puuttuvat sanat tekstiin. Miettikää tarkkaan mikä on oikea muoto. Muistakaa puhua suomea koko ajan. Ja kun valitset paria, valitse sellainen, joka ei puhu sinun äidinkieltäsi."Opiskelijat työskentelevät ahkerasti ja innokkaasti. Pian harjoitus on valmis."Nyt tarkistamme tehtävän. Tule sinä, Miquel, taululle ja kirjoita ensimmäinen lause. Älä kirjoita niin pienellä käsialalla."Tunnin lopussa Maija sanoo: Tehkää kotona harjoitus kolme ja lukekaa kappaleen yhdeksän sanat."Koska on torstai-ilta, Maija toivottaa vielä ovelta mukavaa viikonloppua kaikille. "Sitä samaa opettajalle", vastaavat opiskelijat.

MAAKUNTIAHistoriassamme Suomessa oli maakuntia kahdeksan: Hämeenmaa, Savonmaa, Karjala, Uusimaa, Varsinais-Suomi, Ahvenanmaa, Satakunta, Pohjanmaa ja lisäksi Lapinmaa, joka kuului neljään eri maahan.HämeenmaaTopelius kertoo Maamme kirjassaan eri maakunnista. Hämeestä hän kirjoittaa näin: Suomessa ei ole parempaa palaa kuin Hämeenmaa. Sellaisia maita, kankaita ja komeita kukkuloita et tapaa koko maailmassa. Hämeenmaa on tämän maan sydän; muut ovat vain kuoria. Hämeenmaa sijaitsee sisämaassa, mutta sillä on aina ollut yhteyksiä mereen jokia pitkin. Luonto Hämeenmaassa on hyvin vaihtelevaa. On paljon metsiä, soita ja pikkujärviä. Hämeenmaassa on kolme pääaluetta: Kanta-Häme, Pirkanmaa ja Päijät-Häme.Kanta-Hämeessä on tiheä asustusalue. Alue on täynnä tasaisia peltoja, jotka ovat hyvin viljavia. Se on tärkeää maatalousseutua. Tärkeä keskus on Hämeenlinnan kaupunki. Siellä on kuuluisa keskiaikainen linna. Riihimäki on toinen tärkeä keskus. Helsingin läheisyys vaikuttaa sen kehitykseen paljon. Paljon ihmisiä käy töissä Helsingissä.Pirkanmaa on Hämeenmaan pohjoisosa. Sen maisemat ovat täynnä suuria ja pieniä järviä. Järvien rannoilla on paljon peltoja ja vanhoja maalaiskyliä, mutta suurin osa maa-alasta on metsiä. Pirkanmaan keskus on Tampere. Se on kahden järven välissä. Tampere oli jo 1600-luvulla Suomen sisämaan tärkeimpiä kauppapaikkoja. Siellä on nykyään hyvin paljon tehtaita.Päijät-Häme on Lahden kaupungin ympärillä. Alueella on runsaasti teollisuutta. Kaikki kolme aluetta ovat varsin itsenäisiä ja omaleimaisia.PohjanmaaPohjanmaa on kapea, pitkä alue Pohjanlahden rannalla. Rannikot ovat hyvin matalia, mutta maa nousee vähitellen sisämaahan. Pohjanmaa on täynnä jokilaaksoja. Joet kulkevat laaksoissa, joiden välissä on metsiä. Jokilaaksoissa on ollut asutusta jo hyvin kauan. Pohjanmaa sisäosa on karua ja siellä asuu vähän ihmisiä.Etelä-Pohjanmaan suurin keskus on Vaasa. Siellä on paljon erilaista teollisuutta ja nykyään myös useita korkeakouluja ja muita oppilaitoksia. Keski-Pohjanmaan keskus on Kokkolan seutu, jossa on useita tehtaita.Rannikolla asuu paljon ruotsinkielisiä asukkaita. Suomenkielisten ja ruotsinkielisten alueiden rajat maaseudulla ovat varsin jyrkät. Rannikon teollisuuskeskuksissa väestö on muuttunut kaksikieliseksi.Pohjois-Pohjanmaan keskus on Oulu. Maisemat kautta koko Pohjanmaan ovat hyvin samanlaisia.SavonmaaSavo on maakunta Järvi-Suomen itäosassa. Maasto on pääasiallisesti mäkimaata. Etelä-Savosta maasto kohoaa vähitellen kun mennään pohjoiseen. Keskikorkeus on noin 100 metriä. Savo on Suomen runsasjärvisin alue, suurin järvi on Saimaa.Kasvillisuuus Savossa on karua, metsiä on hyvin paljon, 60-80 % koko maa-alasta. Etelässä tavallisin puu on mänty, pohjoisessa kuusi on tavallisempi, myös koivumetsiä on paljon. Pellot ovat pieniä ja sen takia maatalous perustuu enimmäkseen karjatalouteen. Metsätalous ja puuteollisuus ovat hyvin tärkeitä. Maakunnan keskus on Kuopion kaupunki, joka on koko Itä-Suomen keskuspaikka.Savossa on ollut harvaa asutusta jo 3300-2800 ennen ajan laskua, mutta varsinainen asutus alkoi rautakaudella. 1300- luvulla Savonmaa erosi Novgorodista ja se liitettiin Ruotsiin ja asukkaista muodostui varsinainen savolaisten heimo. Savolaiset alkoivat siirtyä jokia ja järviä pitkin eri osiin Suomea. 1400-luvulla he siirtyivät jopa Skandinaviaan ja Inkerinmaalle. 1800-luvulla Venäjän kauppa oli tärkeää maakunnalle, ja yhteydet muuhun Suomeen paranivat kun rakennettiin Saimaan kanava ja rautatie. Väestön kasvu oli hyvin voimakasta.

KESÄMÖKILLÄOn kaunis heinäkuun ilta. Virtasen perhe on ollut viikon mökillä. Pekka Virtasella on lomaa koko heinäkuu. Leena, hänen vaimonsa, on äitiyslomalla. Hän menee töihin vasta syyskuun alussa. Virtasella on kolme lasta: Jaakko, 7 vuotta, Sari, neljä vuotta ja Ville, kohta vuoden.Kello on viisi iltapäivällä. Isä on järvellä soutamassa. Äiti ja Sari ovat keittiössä leipomassa pullaa. Jaakko on lämmittämässä saunaa ja pikku Ville on verannalla nukkumassa. Aurinko paistaa vielä lämpimästi, taivas on sininen ja pilvetön ja järvi on aivan tyyni. Syreenipensaat ovat pihalla täydessä kukassa.Isä tulee soutamasta ja menee saunalle katsomaan, mitä Jaakko on tekemässä. Hän käy hakemassa lisää puita ja jatkaa saunan lämmittämistä, koska Jaakko haluaa mennä uimaan. Pikku Ville herää ja rupeaa itkemään. Isä ottaa Villen syliinsä ja vie hänet sisälle. Äiti ja Sari ovat kattamassa kahvipöytää, koska Leenan sisko tulee perheensä kanssa kylään. Heillä on mökki järven toisella puolella.Nyt kello on kahdeksan. Vieraat ovat jo paikalla. Miehet ovat käyneet jo saunassa. He istuvat pihalla ja juovat olutta. Naisetkin tulevat saunasta ja menevät miesten luo. Jaakko hakee kellarista makkaraa ja kaikki alkavat paistaa makkaroita.Ilma on edelleen lämmin. He nauttivat yhdessä kauniista, rauhallisesta kesäillasta.


IRINAN KIRJE KOTIINRakas isä ja äiti!Kiitos kirjeestä, jonka sain viime viikolla. Oli hauska kuulla uutisia kotoa. Olin iloinen, kun kuulin, että äitikin oli parantunut.Täällä on kaikki hyvin. Pikku Aleksei on kasvanut kovasti. Huomenna hän täyttää jo 4 kuukautta. Hän on vienyt kaiken aikani. En ole ehtinyt opiskelemaan kovin paljon. Aleksei on ihan sinun näköisesi, isä.Olemme suunnitelleet, että tulemme käymään siellä pääsiäisenä, että tekin saatte tavata Aleksein.Olen viihtynyt oikein hyvin täällä Suomessa, vaikka suomen kieli on vielä minulle vaikeaa. Puhun kuitenkin Viljon kanssa suomea joka päivä, koska hän ei ole vieläkään oppinut yhtään venäjää. Muuten elämä Viljon kanssa on sujunut oikein hyvin. Kävimme kuukausi sitten Helsingissä. Kävimme teatterissa ja olimme myös oopperassa. En olekaan käynyt oopperassa pitkään aikaan.Olemme ostaneet uuden sohvakaluston. Se on valkoista nahkaa. Tosi tyylikäs. Kaksivuotishääpäivänämme Viljo osti minulle hienon turkin. Näette sitten pääsiäisenä.Viljo on ollut pari viikkoa työmatkalle Keski-Suomessa. Hän tulee huomenna takaisin. Minulla on ollut oikein ikävä häntä, vaikka hän on soittanut joka päivä.Muuten, onko Eugenia saanut jo viisumin Suomeen? Entä mitä Sergeille ja Antoninalle kuuluu? Joko he ovat menneet naimisiin? Onko elämä muuttunut paljon siellä Pietarissa? Pietariin verrattuna Imatra on todella rauhallinen paikka. Minusta on mukavaa, että täällä on nykyään myös aika paljon venäläisiä. En ole kuitenkaan tutustunut heihin paremmin.Nyt Aleksei heräsi. On ruoka-aika.Voikaa hyvin! Tapaamme pian!Terveisiä kaikille!

SUOMEN KAUPUNKEJATurkuSuomen neljänneksi suurin kaupunki. Se sijaitsee Aurajoen suulla. Kaupungin alue on entistä saaristoa, joka on kohonnut merestä. Nykyiset mäet ja kukkulat ovat vanhoja saaria. Turun edustalla on runsaasti saaria.Kaupungin liikekeskusta on Aurajoen länsipuolella, missä Kauppatorin varrella olevat Yliopistonkatu ja Eerikinkatu ovat vilkkaita liikekatuja. Keskustassa on paljon puistoja. Aurajoen ylittää neljä maantiesiltaa. Keskustan ulkopuolella on monta avaraa asumalähiötä.Turun kuuluisimmat rakennukset ovat Turun linna ja Turun tuomiokirkko. Turun linna sijaitsee vanhalla kalliosaarella. Sen rakennustyöt aloitettiin noin 1280. Turun tuomiokirkon vanhin osa on rakennettu ennen vuotta 1230. Turun yliopisto aloitti toimintansa 1922.Teollisuusaloista tärkeimmät ovat laivanrakennus-, elintarvike- ja tekstiiliteollisuuus. Turun satama on mös hyvin tärkeä, josta on säännöllinen autolauttaliikenne Maarianhaminaan ja Tukholmaan.Jo esihistoriallisena aikana Aurajoen laakso oli kaupan keskus. 1150-luvulla syntyi niin sanottu Vanha Turku. Lukuisat tulipalot ja sodat tekivät kaupungin kehityksen vaikeaksi.Keskiajalla Turun asukasluku oli noin 4000. 1620-luvulta lähtien Turku oli Suomen todellinen pääkaupunki. Helsingistä tehtiin Suomen pääkaupunki 1812.Vuonna 1827 valtava tulipalo tuhosi kolme neljäsosaa kaupungista eli noin 800 taloa ( 2543 rakennusta ). Tulipalon jälkeen yliopisto siirrettiin Helsinkiin. Kun purjelaivojen loistokausi päättyi, myös laivojen merkitys väheni. Elinkeinoelämä siirtyi teollisuuteen.JyväskyläJyväskylän elinkeinoelämässä tärkeimmät alueet ovat teollisuus ja rakennustoiminta (39%), palvelut (35%), kauppa ja liikenne (25%), maa- ja metsätalous (1%).Jyväskylä sijaitsee Päijänteen pohjoispäässä. Se on Keski-Suomen hallinnon, talouden ja kulttuurielämän keskus. Tiiviissä hallinto- ja liikekeskuksessa on monikerroksisia liiketaloja.Kaupungin ympärillä on useita asumalähiöitä; kaikki lähiöt ovat alle viiden kilometrin etäisyydellä keskustasta. Kaupungin ulkopuolella on myös tärkeitä teollisuusalueita. Kaupungin länsiosassa on Laajavuoren talviurheilukeskus.Vanhoista rakennuksista huomattavin on kaupungintalo vuodelta 1899. Suomen kuuluisin arkkitehti Alvar Aalto suunnitteli monta rakennusta kaupunkiin.Jyväskylä on vanha koulukaupunki; täällä aloittivat toimintansa maamme ensimmäinen suomenkielinen lyseo, seminaari ja tyttökoulu. Yliopisto perustettiin 1934, aluksi sen nimi oli Kasvatusopillinen Korkeakoulu, mutta vuonna 1966 siitä tuli valtionyliopisto, jossa on viisi tiedekuntaa.Vuodesta 1956 Jyväskylässä on järjestetty joka vuosi kulttuuriviikko Jyväskylän Kesä. Se on Finland Festivals -ketjuun kuuluva kansainvälinen kulttuuritapahtuma. Kesään kuuluu musiikkia, elokuvia ja taidetta sekä kongresseja, seminaareja ja kursseja, jotka käsittelevät ajankohtaisia aiheita. Monipuolista teollisuutta edustaa erilaiset konetehtaat, puunjalostustehtaat, paperitehdas ja kirjapaino.Joka kesä elokuussa järjestetään suuri rallikilpailu: Jyväskylän Suurajot. Reitin pituus on 1200-1400 kilometriä ja ajoaika on kaksi vuorokautta. Suurajoja seuraa vuosittain noin 500 000 katsojaa.Jyväskylän seutu on vanhaa hämäläisten metsästysaluetta, jolle asutus muutti vasta 1500-luvulla. 1700-luvun lopulta lähtien Jyväskylä on ollut tunnettu markkinapaikka. Kaupunginoikeudet Jyväskylä sai vuonna 1837.SavonlinnaSavonlinnan tärkeimmät elinkeinot ovat teollisuus, kauppa ja palvelut.Savonlinnan tunnetuin nähtävyys on keskiaikainen Olavinlinna. Se rakennettiin vuonna 1475 kaupungin keskellä olevalle saarelle. Savonlinnassa toimii kieli-instituutti sekä kesäyliopisto. Savonlinnan oopperajuhlat ovat kansainvälisestikin tunnettu musiikkitapahtuma. Kauppatorin rannassa on matkustajasatama, josta on säännöllinen sisävesiyhteys kesäisin muihin kaupunkeihin.Olavinlinnan turviin syntyi 1500-luvulla kauppapaikka, joka sai kaupunginoikeudet vuonna 1639.1700-luvulla venäläiset miehittivät kaupungin ja Turun rauhassa 1743 kaupunki liitettiin Venäjään. Kun Savonlinna uudelleen 1812 tuli Suomen yhteyteen, siellä oli vain vajaat 300 asukasta.Saimaan kanavan, rautatien ja kylpylän valmistuttua vuosisadan vaihteeseen mennessä Savonlinnasta vähitellen kehittyi vilkas kauppa-ja matkailukaupunki.RovaniemiRovaniemi on Lapin läänin pääkaupunki Etelä-Lapissa. Asukkaita kaupungissa on vähän yli 30 000. Elinkeinoelämä on keskittynyt palveluihin, kauppaan, liikenteeseen ja teollisuuteen.Kaupunki sijaitsee Kemijoen ja Ounasjoen yhtymäkohdassa. Se on koko Lapin hallinnollinen ja taloudellinen keskus. Kemijoki jakaa kaupungin kahteen osaan; itäpuolella on kaupungin korkein kohta Ounasvaara, 204 metriä korkea.Vuonna 1944 saksalaiset joukot tuhosivat koko asutuskeskuksen täydellisesti. Sen jälkeen kaikki rakennettiin uudestaan Suomen kuuluisimman arkkitehdin Alvar Aallon suunnitelmien mukaan.Jälleenrakennustyö saatiin valmiiksi jo 1952. Länsirannan keskustaa hallitsevat kerrostalot, itäpuolisessa kaupunginosassa ovat ulkoilu- ja virkistysalueet.Rovaniemi on Lapin kouluelämän keskus, siellä toimivat mm. Lapin korkeakoulu, Lapin kesäyliopisto ja Lapin urheiluopisto. Suomen armeijalla on myös suuri varuskunta kaupungin alueella. Teollisuuuslaitoksista suurin osa on melko pieniä.